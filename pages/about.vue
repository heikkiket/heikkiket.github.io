<template>
    <div>
        <h2>Hieman minusta</h2>
        <p>Olen Heikki Ketoharju, neljännen vuoden insinööriopiskelija Metropolia ammattikorkeakoulusta. Ikää on 32 vuotta.</p>
        <p>Olen myös pitkän linjan tietokoneharrastaja ja Linux-intoilija. Siirryin kokopäiväisesti Linux-käyttäjäksi vuonna 2006, ja siitä pitäen olen säätänyt ja värkännyt järjestelmän parissa. Aina ehtiessäni olen osallistunut suomenkielisen käyttäjäyhteisön toimintaan.</p>
        <p>Tällä hetkellä työskentelen Nordhealth-nimisessä nopeasti kasvavassa IT-palveluyrityksessä. Työtehtävät sisältävät full stack -kehitystä Vuella ja PHP:llä. Puuhailen myös Linux-skriptaamisen parissa, kun säädän konttipohjaiseen kehitysympäristöön kaikenlaisia pieniä apuskriptejä itsen ja työkavereiden elämää helpottamaan.</p>
        <p>Koulussa olen opiskellut pääaineenani ohjelmistotuotantoa. Aika suuri osa opinnoista on kulunut oliopohjaista Javaa naputellessa tai web-pohjaisia sovelluksia kehittäessä. Olen käynyt tilastomatematiikan ja datanlouhinnan alkeiskurssit sekä algoritmit ja tietorakenteet -kurssin ja Suunnittelumallit (Design Patterns) -kurssin osana pakollisia opintoja.</p>
        <p>Valinnaisina minulla on ollut C- ja C++-ohjelmointia parikin kurssia, sekä Funktionaalista ohjelmointia Scalalla. Lisäksi kävin kurssin, jossa rakennettiin Progressive Web App Android-puhelimeen. Osaan alkeet Linux-järjestelmäkutsuista, ja jos tiukka paikka tulisi, kykenisin kirjoittamaan yksinkertaisen rinnakkaisalgoritmin C++:lla. </p>
        <p>Insinöörityöni aiheena on ohjelmiston tietomallin parantaminen käsitteellisen mallintamisen avulla. Se käsittelee GraphQL-rajapinnan rakentamista Domain Driven Designin eli sovellusaluevetoisen suunnittelun periaatteita käyttäen.</p>
        <p><a href="/cv/resume.html">Löydät tämän linkin takaa ansioluetteloni.</a></p>
        <p><a href="/cv/resume.pdf">[Lataa PDF-versio ansioluettelosta]</a></p>
    </div>
</template>
